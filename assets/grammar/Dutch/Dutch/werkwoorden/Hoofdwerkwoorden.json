{"title":"Hoofdwerkwoorden","body":[{"type":"p","text":"Als een werkwoord geen hulpwerkwoord is, dan noemen we het een hoofdwerkwoord. Dit werkwoord specificeert de actie van een zin. Gewoonlijk heeft een zin maar één hoofdwerkwoord."},{"type":"p","text":"Als de zin nog meer werkwoorden heeft, dan zijn dit hulpwerkwoorden. We gebruiken deze om aan te duiden wanneer of hoe de gespecificeerde actie plaatsvindt (nu, in de toekomst, vrijwillig, verplicht, misschien, etc.)"},{"type":"p","text":"De hulpwerkwoorden zijn cursief weergegeven, de hoofdwerkwoorden dikgedrukt:"},{"type":"table","table":[["Ik eet een broodje."],["Ik zal een broodje eten."],["Ik zal altijd broodjes blijven eten."]]},{"type":"p","text":"De eerste zin heeft alleen een hoofdwerkwoord (eten). In de tweede zin is zal het hulpwerkwoord voor het hoofdwerkwoord eten. In de laatste zin is zal het hulpwerkwoord voor blijven, wat weer een hulpwerkwoord is voor het hoofdwerkwoord eten."},{"type":"p","text":"Een hulpwerkwoord kan ook als hoofdwerkwoord functioneren:"},{"type":"table","table":[["Ik wil een ijsje."],["Ik zou dat willen."],["Ik wil slapen."]]},{"type":"p","text":"In de eerste twee zinnen is het werkwoord willen een hoofdwerkwoord. In de laatste zin dient willen als hulpwerkwoord (voor het hoofdwerkwoord slapen)."},{"type":"p","text":"In het algemeen volgt het hoofdwerkwoord ná de hulpwerkwoorden. Je kunt het hoofdwerkwoord ook vóór de hulpwerkwoorden plaatsen, maar dit is niet altijd correct."},{"type":"p","text":"We onderscheiden vier typen hulpwerkwoorden:"},{"type":"p","text":"Op de volgende pagina's bespreken we elk type afzonderlijk."},{"type":"p","text":"Spijtig genoeg heeft elk type weer een paar 'subtypen'. Dit betekent dat je veel werkwoorden moet leren. Aan de andere kant: als je de volgende pagina's hebt gelezen, ken je praktisch alle Nederlandse hulpwerkwoorden."}]}