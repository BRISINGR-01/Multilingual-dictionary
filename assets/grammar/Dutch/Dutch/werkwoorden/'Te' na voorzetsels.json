{"title":"'Te' na voorzetsels","body":[{"type":"p","text":"Laat ik eerst herhalen wat ik op de vorige pagina ook al zei: De woorden door, na, alvorens, om, in plaats van en zonder kunnen het begin zijn van een beknopte bijzin. In dat geval heeft de bijzin een \"te + infinitief\" constructie. Je kunt hier meer over lezen op de pagina over beknopte bijzinnen."},{"type":"p","text":"Het woord 'om' is een speciaal geval en daar ging het op de vorige pagina over. We zullen nu kijken naar alvorens, door, in plaats van, na en zonder."},{"type":"p","text":"De constructie is heel gemakkelijk: Na het voorzetsel komt 'te' + infinitief."},{"type":"table","table":[["Alvorens te beginnen, moet men de stekker in het stopcontact steken."],["Door elke ochtend een half uurtje te lopen, zag hij er tien jaar jonger uit."],["In plaats van te helpen, maakten ze het hem juist moeilijker."],["Ze staken de straat over zonder uit te kijken."]]},{"type":"p","text":"Een beknopte bijzin die met na begint, staat altijd in de voltooide tijd. We hebben dan dus een 'te + infinitief + voltooid deelwoord'-constructie. Zie ook voltooid deelwoord."},{"type":"table","table":[["De timmerman kwam thuis na daar te hebben gewerkt."],["Na een uur te hebben rondgelopen, gingen we.."]]}]}