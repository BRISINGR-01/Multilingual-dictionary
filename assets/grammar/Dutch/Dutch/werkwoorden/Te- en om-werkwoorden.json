{"title":"Te- en om-werkwoorden","body":[{"type":"p","text":"De voorzetsels om, door, na, alvorens, in plaats van, en zonder kunnen het begin zijn van een beknopte bijzin. In dat geval heeft die bijzin altijd een \"te + infinitive\" constructie. Je kunt hier meer over lezen op de pagina over beknopte bijzinnen."},{"type":"p","text":"'Om' is een speciaal geval, omdat er een aantal werkwoorden zijn waarbij we 'om' kunnen weglaten. In plaats van \"Ik probeer om te slapen\", kunnen we ook zeggen \"Ik probeer te slapen\". 'Proberen' lijkt nu een 'infinitief + te' werkwoord, maar het is eigenlijk een vermomde om-constructie."},{"type":"p","text":"De vermomde om-werkwoorden staan in de lijst hieronder. Ze hebben allemaal iets te maken met een wens, een verlangen of een bevel. Let op dat je 'om' alleen kunt weglaten als er een van de werkwoorden uit deze lijst voor staat."},{"type":"table","table":[["aanmoedigen","Ze werden aangemoedigd om gezonder te gaan leven."],["bedoelen","Ik bedoelde om iets heel anders te zeggen."],["beloven*","Hij belooft om vanaf nu op tijd te komen."],["bevelen","Ze beval hun om naar haar kantoor te komen."],["opdragen","Ze dragen je op om langer te blijven."],["proberen","Ik probeer om zonder wekker wakker te worden."]]},{"type":"table","table":[["streven","We streven ernaar om alle zwerfkatten een huis te geven."],["verlangen","Ze verlangden ernaar om terug naar huis te gaan."],["verzoeken","Mag ik jullie verzoeken om jullie voeten van tafel te halen?"],["vragen om**","Ze vroegen je om mee te komen."],["wensen*","De premier wenst om niet te komen."]]},{"type":"p","text":"(*) Beloven en wensen zijn ook 'dat-werkwoorden'.\n(**) Behalve 'vragen om' kun je ook 'vragen naar' en 'vragen aan', maar dat betekent iets anders. Zie ook de lijst met werkwoorden en voorzetsels."}]}