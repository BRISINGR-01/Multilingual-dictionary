{"title":"Werkwoord als zelfstandig naamwoord","body":[{"type":"p","text":"Soms kom je een werkwoord tegen dat eigenlijk geen werkwoord is: het is een zelfstandig naamwoord, waarvoor je een lidwoord kunt plaatsen (het of een)."},{"type":"p","text":"In het Nederlands gebruiken we de infinitief als we een werkwoord als zelfstandig naamwoord laten functioneren. De infinitief is een het-woord."},{"type":"table","table":[["Het hebben van een huisdier is goed voor je gezondheid."]]},{"type":"p","text":"Het lidwoord kun je soms weglaten, maar dit verandert de status van het werkwoord natuurlijk niet (het blijft een zelfstandig naamwoord):"},{"type":"table","table":[["Op vakantie gaan is leuk."]]},{"type":"p","text":"Laat je door dit zelfstandig naamwoord niet misleiden! Als je het als werkwoord beschouwt, dan wordt het lastig om de zin te analyseren."}]}