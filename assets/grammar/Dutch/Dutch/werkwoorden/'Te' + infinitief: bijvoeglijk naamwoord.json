{"title":"'Te' + infinitief: bijvoeglijk naamwoord","body":[{"type":"p","text":"Deze vorm van te + infinitief is geen werkwoord maar een bijvoeglijk naamwoord."},{"type":"p","text":"Het werkwoord dat voor te + infinitief staat, is dus geen hulpwerkwoord! Het is een hoofdwerkwoord en, om precies te zijn, een koppelwerkwoord."},{"type":"p","text":"Voor deze 'te + infinitief' gebruiken we meestal de koppelwerkwoorden blijven, vallen of zijn (dit zijn allemaal onregelmatige werkwoorden)."},{"type":"table","table":[["blijven","het blijft te proberen"],["vallen","het valt te proberen"],["zijn","het was te proberen geweest"]]},{"type":"p","text":"Voor sommigen is het misschien verwarrend dat 'te + infinitief' in dit geval geen werkwoord is. Een infinitief is tenslotte een werkwoordsvorm."},{"type":"p","text":"Het laatste voorbeeld toont aan dat zijn (in de voltooid verleden tijd: was geweest) geen hulpwerkwoord is. Als het een hulpwerkwoord was geweest voor proberen, dan zou het voltooid deelwoord zijn veranderd in een infinitief."}]}