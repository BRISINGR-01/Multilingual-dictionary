{"title":"Spelling en uitspraak","body":[{"type":"p","text":"Dit hoofdstuk is zeker niet het leukste startpunt. Het is echter zeer belangrijk om de andere hoofdstukken te begrijpen (werkwoorden, zelfstandig naamwoorden, enzovoort)."},{"type":"p","text":"Een goed inzicht in de Nederlandse spelling is nodig voor alles wat je op deze website leert. Lees dit hoofdstuk goed door. Ook als je al met een ander hoofdstuk bezig bent, ga dan soms terug naar dit hoofdstuk."},{"type":"p","text":"Op de volgende pagina's bespreken we spelling en uitspraak."},{"type":"p","text":"Eerst leer je hoe je een woord in lettergrepen verdeelt. Dit lijkt onbelangrijk, maar je zult merken dat het een nuttig startpunt is. Om een woord goed uit te spreken, moet je weten waar de lettergrepen beginnen en eindigen."},{"type":"p","text":"Een handige website is www.woordenlijst.org. Typ een woord en de website verdeelt je woord in lettergrepen."},{"type":"p","text":"Daarna bespreken we de uitspraak van Nederlandse woorden. Je kunt naar de voorbeelden luisteren (mp3-bestanden). Op de website demo.acapela-group.com kun je ook naar Nederlandse woorden luisteren. Typ een woord in en luister naar de uitspraak (Nederlands of Vlaams)."}]}