{"title":"Open enkele klinkers","body":[{"type":"p","text":"Om te kunnen bepalen of een enkele klinker lang of kort is, moet je de regels voor het verdelen van woorden in  lettergrepen goed kennen."},{"type":"p","text":"Als een lettergreep eindigt op een klinker is de klinker altijd lang."},{"type":"p","text":"In de voorbeelden hieronder zijn de woorden in lettergrepen verdeeld."},{"type":"table","table":[["a","[a]\n\n\nma-ken\nwa-ter\nna\ndra"],["e","[e]\n\n\nwe-ten\nbe-ter\nwe-zen\nbe-zig"],["i","[i]\n\n\na-li-bi\npo-li-tie\nmi-nis-ter\nfi-na-le"],["o","[o]\n\n\nko-men\ndro-gen\nbo-ten\n\nMaar: wanneer de o gevolgd wordt door de letter r, wordt hij hetzelfde uitgesproken als de oo voor een r: [ɔː]\n\n\nsto-ren\nho-ren\nvo-ri-ge"],["u","[y]\n\n\nbu-ren\nTu-ne-si-e, Tunesië\ntri-bu-ne"],["y","[i]\n\nIn oorspronkelijk buitenlandse woorden: \nbaby\nderby\nlyceum"]]},{"type":"p","text":"De geen-open-dubbele-klinker-regel is een belangrijke spellingsregel die je zo snel mogelijk zou moeten leren. Hoewel volwassenen veel spelfouten kunnen maken, en dat ook doen, zal je tekst er, als je deze regel niet goed toepast, uitzien alsof hij door een kind geschreven is."},{"type":"p","text":""},{"type":"p","text":"een lettergreep eindigt nooit op een dubbele klinker"},{"type":"p","text":"Dit is niet nodig omdat een enkele klinker aan het eind van een lettergreep al lang is. Het is niet nodig om hem te verdubbelen."},{"type":"p","text":"Zoals je later zult leren vormt de letter ee een uitzondering op deze regel (dubbel e). Inderdaad, één van die lastige uitzonderingen, maar je zult merken dat de reden voor deze uitzondering heel begrijpelijk is."}]}