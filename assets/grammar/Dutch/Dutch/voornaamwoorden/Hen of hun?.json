{"title":"Hen of hun?","body":[{"type":"p","text":"De hen-of-hun-kwestie is iets waar veel Nederlandstaligen moeite mee hebben. Het is ook niet zo belangrijk."},{"type":"p","text":"Echter, omdat je beide vormen in het Nederlands tegenkomt, is het handig als je weet wat het verschil precies is."},{"type":"p","text":"In het Nederlands kunnen we voor personen kiezen tussen 'hen' en 'hun'. Dit is de benadrukte vorm van 'ze'."},{"type":"p","text":"Voor het meewerkend voorwerp (indirect object) gebruiken we 'hun', voor het lijdend voorwerp (direct object) 'hen'."},{"type":"p","text":"Maar: als er een voorzetsel voor het voornaamwoord staat, zeggen we 'hen'."},{"type":"p","text":"Als je dit onderscheid te moeilijk vindt, gebruik dan altijd 'hun'. Sommige mensen vinden dit niet helemaal correct, maar de meeste Nederlandstaligen kennen het verschil zelf niet."},{"type":"table","table":[["We verwachtten hen."],["Ze vroeg hun of ze mee wilden komen."],["Ze vroeg aan hen of ze mee wilden komen."]]},{"type":"p","text":"In het eerste voorbeeld is het voornaamwoord een lijdend voorwerp (hen). In het tweede voorbeeld is het een meewerkend voorwerp (hun). In het derde voorbeeld is het ook een meewerkend voorbeeld, maar we schrijven toch 'hen', omdat er een voorzetsel (aan) voor staat."},{"type":"p","text":"Onthoud dat we meestal 'ze' zeggen. Alleen als we het voornaamwoord willen benadrukken, gebruiken we 'hen' of 'hun'."},{"type":"table","table":[["Wij verwachtten ze."],["Ze vroeg ze of ze mee wilden komen."],["Ze vroeg aan ze of ze mee wilden komen."]]}]}