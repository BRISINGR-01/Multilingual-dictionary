{"title":"Vragend voornaamwoord","body":[{"type":"p","text":"Het Nederlands heeft drie vragend voornaamwoorden. Of vier als je 'wat' en 'wat voor' apart telt."},{"type":"table","table":[["Vragend voornaamwoord","Voorbeeld"],["wie","Wie is dat?"],["Tegen wie praat je?"],["welk(e)","Welke dag is het vandaag?"],["Welke heb je liever?"],["wat","Wat maakt het uit?"],["wat voor","Wat voor weer wordt het?"]]},{"type":"p","text":"Wie wordt gebruikt voor personen."},{"type":"table","table":[["Wie is jouw mentor?"],["Met wie zat je al die tijd aan de telefoon?"],["Op wie heb jij gestemd?"]]},{"type":"p","text":"'Welk(e) is afhankelijk als het voor een zelfstandig naamwoord staat. Of we 'welk' of 'welke' gebruiken hangt af van het zelfstandig naamwoord (de of het): 'Welk' voor het-woorden in het enkelvoud en 'welke' voor de-woorden en woorden in het meervoud (woorden in het meervoud krijgen altijd 'de')."},{"type":"table","table":[["[de stof] Voor welke stof ben je allergisch?"],["[het boek] Welk boek heb je hem gegeven?"],["[de boeken] Welke boeken heb je hem gegeven?"]]},{"type":"p","text":"Bij onafhankelijk gebruik (dus niet voor een zelfstandig naamwoord), gebruiken we altijd 'welke' (dus met -e), ongeacht naar wat voor een woord het verwijst (de- of het-woord, enkelvoud of meervoud)."},{"type":"table","table":[["[de stof] Voor welke ben je allergisch?"],["[het boek] Welke heb je hem gegeven?"],["[de boeken] Welke heb je hem gegeven?"]]},{"type":"p","text":"'Wat' wordt altijd onafhankelijk gebruikt: het staat nooit voor een zelfstandig naamwoord."},{"type":"table","table":[["Wat heb je gegeten?"],["Wat is het grootste land ter wereld?"]]},{"type":"p","text":"Als voor 'wat' een voorzetsel staat, gebruiken we een voornaamwoordelijk bijwoord:"},{"type":"table","table":[["voorzetsel + wat","","waar+voorzetsel"]]},{"type":"p","text":"We zeggen dus niet 'door wat' of 'voor wat', maar 'waardoor' en 'waarvoor'."},{"type":"table","table":[["Waar herken je dat aan?"],["Waar leidt dit toe?"]]},{"type":"p","text":"'Wat voor' is een erg ongebruikelijke constructie. Er zijn wel meer voornaamwoorden die voorafgegaan worden door een voorzetsel, maar 'wat' is het enige voornaamwoord dat gevolgd kan worden door een voorzetsel."},{"type":"table","table":[["Wat voor mensen werken daar?"],["In wat voor huis woon je?"]]},{"type":"p","text":"Zoals je in het laatste voorbeeld kan zien, kan 'wat voor' voorafgegaan worden door een voorzetsel zonder dat het verandert in een voornaamwoordelijk bijwoord (zonder 'voor' zou 'wat' wel in een voornaamwoordelijk bijwoord veranderen)."}]}