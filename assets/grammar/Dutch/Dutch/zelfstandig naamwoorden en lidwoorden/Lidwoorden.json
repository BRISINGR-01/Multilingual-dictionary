{"title":"Lidwoorden","body":[{"type":"p","text":"Een lidwoord staat altijd voor een zelfstandig naamwoord (een ding of persoon). Bijvoorbeeld: een huis, het boek, de auto,"},{"type":"p","text":"Een lidwoord geeft aan of we te maken hebben met een specifiek ding of persoon (bepaald), of dat het elk ding of persoon kan zijn, of dingen of personen in het algemeen (onbepaald)"},{"type":"p","text":"Het lidwoord 'een' betekent ongeveer hetzelfde als het telwoord 'één'. Als we 'een' voor een zelfstandig naamwoord plaatsen, geven we aan dat het woord enkelvoudig is (één). Toch is er een verschil tussen 'een' en 'één'."},{"type":"p","text":"Als we 'één' gebruiken benadrukken we de hoeveelheid (één enkele, slechts één). We gebruiken 'een' als de hoeveelheid niet belangrijk is."},{"type":"p","text":"De bepaalde lidwoorden 'de' en 'het' lijken een beetje op de aanwijzend voornaamwoorden 'deze', 'dit', 'die' en 'dat'."},{"type":"p","text":"We gebruiken een bepaald lidwoord als we praten over een specifiek ding of persoon."},{"type":"p","text":"Als we een aanwijzend voornaamwoord gebruiken, praten we ook over een specifiek ding of persoon, maar dan 'wijzen' we er bovendien naar."}]}