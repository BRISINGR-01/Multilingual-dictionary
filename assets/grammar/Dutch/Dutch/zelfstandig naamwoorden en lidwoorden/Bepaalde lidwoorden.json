{"title":"Bepaalde lidwoorden","body":[{"type":"p","text":"In het Nederlands gebruiken we twee bepaalde lidwoorden: 'de' en 'het'."},{"type":"p","text":"Waarom hebben we niet een, maar twee bepaalde lidwoorden? Wat is het nut?"},{"type":"p","text":"Eerlijk gezegd heeft het geen nut. Er is bovendien geen duidelijke richtlijn, waarmee je kunt bepalen of je 'de' of 'het' voor een zelfstandig naamwoord moet plaatsen. Anderstaligen moeten de 'de-woorden' en 'het-woorden' uit het hoofd leren."},{"type":"table","table":[[".","de-woorden","het-woorden"],["enkelvoud","de\n\nde man","het\n\nhet huis"],["meervoud","de\n\nde mannen","de\n\nde huizen"]]},{"type":"p","text":"Vroeger had elk geslacht zijn eigen lidwoord: mannelijk, vrouwelijk en onzijdig. In het moderne Nederlands bestaat het onderscheid tussen vrouwelijke en mannelijke lidwoorden niet meer: ze gebruiken allebei het lidwoord 'de'. Door de emancipatie van mannelijke en vrouwelijke lidwoorden, praten we nu over 'de-woorden' en 'het-woorden'. Onzijdige woorden zijn 'het-woorden'."},{"type":"p","text":"Zoals je ziet gebruiken we voor het meervoud altijd 'de'."}]}