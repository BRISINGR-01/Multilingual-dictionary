{"title":"Zelfstandig naamwoorden en lidwoorden","body":[{"type":"p","text":"In sommige talen kun je zeggen: \"Ik koop boek\". In het Nederlands kan dit niet. Je moet een lidwoord gebruiken: \"Ik koop een boek\". We kunnen kiezen tussen een bepaald lidwoord (het boek) en een onbepaald lidwoord (een boek)."},{"type":"p","text":"Als je een bepaald lidwoord kiest, moet je nog een keer kiezen. Want in het Nederlands hebben we twee bepaalde lidwoorden: 'de' en 'het'."},{"type":"p","text":"Welke je moet gebruiken, hangt af van het geslacht van het zelfstandig naamwoord. Ik kan alvast verklappen dat 'boek' in het Nederlands onzijdig is van geslacht. Onzijdige woorden zijn in het Nederlands altijd het-woorden, dus: 'het boek'."},{"type":"p","text":"Je leest meer over lidwoorden op de volgende pagina's."},{"type":"p","text":"Wat moet je allemaal weten over zelfstandig naamwoorden? Het is belangrijk dat je van een enkelvoudig woord het meervoud weet (één boek, twee boeken). Ook moet je weten hoe je een woord 'verkleint'. Dit doen we namelijk heel vaak in het Nederlands. Tot slot bespreken we een typisch Nederlands verschijnsel (fenomeen): het samengestelde zelfstandig naamwoord. Dit zijn woorden die eigenlijk uit meerdere woorden bestaan. In het Nederlands hebben we veel van die (lange!) woorden."},{"type":"p","text":"Laten we beginnen met de Nederlandse lidwoorden."}]}