{
  "title": "Preposizioni e articoli partitivi",
  "id": "prep",
  "body": [
    "h: Le preposizioni semplici: di, a, da, in, con, su, per, tra, fra",
    "Le preposizioni sono parole che mostrano la posizione in relazione a spazio o tempo, o che introducono un complemento.",
    "Le preposizioni italiane principali sono le seguenti:",
    "h: Di",
    "$Possesso: Il Libro di Luca / La camicia di Maria|Contenuto: Una bottiglia di vino / Una lattina di coca-cola|Materia: Un maglione di lana / Il tavolo di legno|Origine da una città, con verbi di stato in luogo: Io sono di Milano / Davide è di Roma|Tempo: Preferisco allenarmi di mattina, piuttosto che di sera / Esco molto di sera, soprattutto d’estate|Età: Il mio capo è un uomo di circa 50 anni / In italia si va in pensione all’età di 65 anni|Ragione: Ci sono 38 gradi oggi, moriremo di caldo! / Quando ho passato l’esame di geografia, ho gridato di gioia|Argomento: I miei amici parlano sempre di calcio / Possiamo parlare di qualcos’altro per favore?|Modo: Ero in ritardo stamattina, sono uscito di corsa / Oggi Michele è di cattivo umore|Qualità: Quel negozio vende prodotti di ottima qualità / Laura è una donna di grande intelligenza e bellezza|Causa: Il vaso preferito della mamma è rotto| è tutta colpa di Elena / Paolo Rossi è stato accusato di furto|Quantità: Sono uscita dall’ascensore perchè era pieno di gente / Il museo degli Uffizi è ricco di opere d’arte|Limitazione: Matteo è campione regionale di pallanuoto / Stefano è un ragazzo forte di carattere|Carenza: Federico è così noioso, è privo di interessi / Marco ha lasciato paola, ma lei non può essere felice senza di lui",
    "h: A",
    "$Destinazione con il nome della città, complemento sia di movimento che di stato|risponde alla domanda “dove?”: Tu vai a Roma /  Oggi sono a Milano / Sono a casa / Sabato non vado a scuola|Nomi di piccole isole: Vado in vacanza a Ischia / Faccio un viaggio a Creta|Espressioni fisse:|Ho molti CD a casa mia, a casa tua, a casa sua|Vado a casa a piedi / Andiamo al bar a piedi|La stazione è vicino a una chiesa/ La scuola è vicino a un ristorante|Destinatario: Carlo regala un fiore a Maria / Luca dà un libro a Matteo",
    "La preposizione “A” cambia in -AD davanti ad -A. Davanti a vocali, può cambiare oppure no, entrambi gli utilizzi sono corretti:",
    "$Vado ad Amburgo|Andiamo a Udine / ad Udine",
    "Alcuni verbi sono accompagnati dalla preposizione “A” quando precedono un infinito:",
    "$Voglio imparare a nuotare quest’anno (imparare a)|Mi aiuti a fare questo esercizio? (aiutare a)|Non riesco a studiare con tutto questo rumore (riuscire a)|Mi sono abituato a mangiare frutta e verdura ogni giorno (abituarsi a)|Sbrigati a preparare la cena, gli ospiti stanno arrivando! (sbrigarsi a)",
    "La preposizione “A” accompagna verbi che indicano l’inizio e il proseguimento di un’azione:",
    "$Ho cominciato a leggere un libro (cominciare a)|Continua a piovere (continuare a)|Luca ha iniziato a cucinare un’ora fa (iniziare a)|Mi metto a pulire casa tra poco (mettersi a)",
    "h: Da",
    "$Origine, con verbi di movimento:|Luca viene da Napoli|Parto da Milano|Movimento verso qualcuno o stare in un luogo con qualcuno (“a casa tua”):|Vado a studiare da Marco (= a casa di Marco)|Sono da Laura (= a casa di Laura)|Dopo il lavoro passo da te (=a casa tua)|Spostarsi da un luogo o separarsi da qualcuno:|Lei vive lontano da sua mamma|Maria si è separata da suo marito|Origine, con significato temporale (che continua nel presente):|Vivo a Firenze da 3 mesi|Studio Italiano da 2 settimane|Con costruzioni indeterminate (qualcuno / qualcosa / nessuno / niente…+ DA + forma infinita del verbo):|L’insegnante cerca qualcuno da interrogare|Vuoi qualcosa da bere?|Non c’è niente da mangiare|Specificazione dell’utilità dell’oggetto:|Occhiali da sole|Scarpe da ginnastica",
    "h: In",
    "La preposition “IN” indica anche il complemento di luogo e risponde alla domanda “dove?”, sia moto a luogo sia di stato in luogo, sopratutto:",
    "$Continenti, Stati, Regioni, Isole maggiori:|La Francia è in Europa|Elisa va in Germania|Firenze è in Toscana|Vado in vacanza in Sardegna|Con i nomi delle strade:|Abito in via Garibaldi 15|La stazione si trova in via Santa Maria|Con nomi di negozi o luoghi che terminano in “-IA”:|Domani andiamo in macelleria, in profumeria, in farmacia|Stasera vado in pizzeria, in gelateria",
    "$Con i mezzi di trasporto:|Vado a scuola in macchina / in autobus / in treno / in auto / in bicicletta",
    "h: Con",
    "$Indica la relazione o la compagnia:|Paola esce con Laura|Prendo il caffè con due cucchiaini di zucchero|Indica il modo, come si svolge un azione:|Devo studiare con attenzione|Devi guidare con prudenza|Informazioni specifiche, come il tempo o il modo:|Domani veniamo con il treno delle 17.00|Devi aprire questa porta con la chiave|Specifica la qualità, le caratteristiche di una persona, animale o cosa:|Luca è il ragazzo con gli occhi azzurri|La mia macchina è quella con le portiere bianche e rosse|Specifica la causa, la ragione per cui l’azione è espressa dal verbo:|Con questo brutto tempo non voglio uscire|Non riesco a studiare con il mal di testa|Indica il tempo, il periodo:|Con l’inverno arriva il freddo|Non riesco a dormire con la luce che entra dalla finestra|Indica le limitazioni, il campo, l’area di interesse:|Come va con il corso di italiano?|Sono in ritardo con il pagamento dell’affitto",
    "h: Su",
    "$Indica la posizione (sopra):|Stato in luogo:|Su quel tavolo c’è una bottiglia di vino|Su quella sedia ci sono i tuoi libri|Moto a luogo in una posizione più alta:|Saliamo su una scala|Ci arrampichiamo su un albero|Indica l’argomento, il tema:|Sto leggendo un libro su Giulio Cesare|Ho visto un documentario su Dante Alighieri",
    "$ indica la distribuzione:|Un ragazzo su cinque non frequenta l’Università|Ci sono tre studenti su dieci oggi in classe",
    "h: Per",
    "Indica  il mezzo attraverso il quale si compie l’azione.",
    "Può introdurre vari complementi:",
    "$Moto per luogo:|Sono passata per Milano ma non mi sono fermata|Abbiamo girato per tutta la città| Moto a luogo:|Domani partiamo per Parigi|L’autobus per Firenze parte alle 17:00|Mezzo attraverso il quale di compie l’azione:|Puoi spedire il documento per posta|Mi mandi la ricetta della torta per email?|Causa, ragione:|Maria va a Roma per lavoro|Luca sta tremando per il freddo!| Fine:|Vado in discoteca con i miei amici per divertimento|Stasera andiamo al ristorante per mangiare bene| Può introdurre una frase seguita da un verbo all’infinito:|Vado a correre per dimagrire|Andiamo in piscina per nuotare domani?|Durata di un’azione:|Oggi lavoro per tutto il giorno|Vado con la mia famiglia in montagna per le vacanze|Indica la persona o la cosa alla quale si riferisce l’azione:|Questa torta è per te.|Domenica cucino per tutta la famiglia|Si usa con“STARE” per indicare un’azione che sta per verificarsi:|L’autobus sta per partire|Guarda che nuvole nere.. sta per piovere!|Espressioni fisse:|Per me questo libro è molto interessante, per te?|Posso avere un caffè, per favore?|Modo:|Luca ha detto quella frase per scherzo|Ieri ho incontrato Sara per caso al supermercato|Colpa e pena:|L’uomo è stato condannato per omicidio|Il ladro è stato arrestato per furto| Sostituzione:|Scambio sempre Luca per suo fratello|Alla lezione ho capito una cosa per l’altra",
    "h: Tra/Fra (sinonimi)",
    "Possono introdurre vari complementi o espressioni:",
    "$In mezzo a due luoghi :|Tra la chiesa e la scuola c’è il teatro|La camera da letto è tra la cucina e il bagno|Moto attraverso:|Laura lavora tra Bologna e Firenze|La stanza era così piena che non potevo passare tra la gente|Distanza:|Tra 10 chilometri arriviamo a Roma|Tra pochi metri arriveremo a casa di Giulia|Tempo fissato in azioni future:|Tra due settimane parto per le vacanze|Il film inizierà tra pochi minuti|Espressioni abituali: “tra poco”, “tra non molto”:|Il pollo è in forno già da 30 minuti, tra poco è pronto|Ceno con Paola alle 20, tra non molto esco, sono già le 19:15|Relazione:|Luca e Marco hanno un bel rapporto tra di loro|C’è una bella amicizia tra Laura e Paola|Partitivo, indica in che gruppo si trova un elemento:|Daniela è la più bassa tra le mie amiche|Alessia è la più brava tra gli studenti|Approssimazione, stima:|Laura avrà tra i 45 e i 50 anni|Arriveremo tra due o tre ore a Roma|Espressioni comuni fisse, della lingua parlata, come “tra l’altro” (per intendere “per di più, inoltre”):|Gloria dovrebbe studiare di più, tra l’altro lunedì ci sarà l’esame di Inglese|Vado a fare la spesa, tra l’altro devo comprare anche il detersivo",
    "h: Le preposizioni articolate",
    "Qualche volta le preposizioni DI, A, IN, SU precedono gli articoli determinativi: si uniscono a loro, formando una sola parola:",
    "@table:16",
    "h: Esempi",
    "$Andiamo (a + il) al cinema stasera|(in + lo) Nello zaino c’è il libro di matematica|Quella borsa è (di + la) della mia amica Laura",
    " Con le preposizioni CON, PER, TRA/FRA gli articoli determinativi sono separati:",
    "$Stasera esco con i miei amici|Questo è il libro per i tuoi genitori|Tra tutte le città italiane, Firenze è la mia preferita",
    "Generalmente le preposizioni composte si usano con gli articoli determinativi:",
    "Con la forma plurale",
    "$New York si trova (in + gli) negli Stati Uniti| Nota la differenza: New York si trova in America|Francine vive (in + i) nei Paesi Bassi| Nota la differenza: Francine vive in Olanda|Marco studia spesso (in+ le) nelle biblioteche| Nota la differenza: Marco studia spesso in biblioteca",
    "Dopo un sostantivo determinativo o specifico",
    "$Studio (a + la) alla scuola Europass| Nota la differenza: Vado a scuola|Leonardo lavora (in + l’) nell’ufficio al secondo piano| Nota la differenza: Leonardo lavora in ufficio",
    "h: L’articolo partitivo",
    "La preposizione “DI” insieme all’articolo determinativo si utilizza come un articolo partitivo per indicare parte dell’insieme o una quantità inderminata di qualcosa:",
    "@table:17",
    "h: Singolare",
    "Alla forma singolare, l’articolo partitivo significa un piccolo/qualche/un poco e si usa con:",
    "$Sostantivi che indicano la quantità non specificata di un qualcosa:|Vuoi dello zucchero nel caffè?|C’è del latte in frigo?|Con sostantivi astratti, senso figurato e altre espressioni specifiche:|Marco si è trasferito da solo negli Stati uniti, ha del fegato! [avere del fegato = avere coraggio]|Quando esco con Silvia mi diverto molto! Ha davvero dello spirito! [avere spirito = avere senso dell’umorismo]",
    "h: Plurale",
    "Nella forma plurale, si usa:",
    "$Con il significato di “alcuno”|Luca ha letto un libro|Luca ha letto dei libri|Maria ha mangiato una fragola|Maria ha mangiato delle fragole|Quando si riferisce al soggetto o ad un complemento diretto:|Ci sono delle persone che ti aspettano|Ho visto dei cani nel giardino|Quando forma parte del complemento indiretto si può scegliere se utilizzarlo o meno. Si può sostituire con un’espressione simile:|Ho pranzato con dei colleghi|Ho pranzato con colleghi|Ho pranzato con alcuni colleghi"
  ]
}